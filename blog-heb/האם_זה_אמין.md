# האם המערכת של דיקטאצאט אמינה ומספקת תשובות מהימנות תמיד??

תשובה לשאלה, מבלי ליפול כטרף קל למלכודת של כל מיני אנשים שאולי עשוים לנסות ולהתעשר על חשבון הרצון הטוב והמוטיבציה שלי לספק מערכת חינמית איכותית, אז הרי שהמערכת הזו המבוססת ביסודה על מודל בינה המלאכותית החופשי מבית דיקטא (וטוב ככל שיהיה) אז התשובה היא - לא.

וכמו ששום מודל בינה מלאכותית, של שום חברה בעולם, גם הגדולים ביותר, אלו שרצים על חוות שרתים של גוגל מטא גרוק ודומיהם לא חפים מטעויות או מהנטיה הכרונית לפעמים גם לדבר שטויות ללא קשר לשיחה איתם, אז ככה גם בוודאי שהמערכת של דיקטצ'אט.

ולמרות שהשתדלתי לתת למערכת גישה למידע ממשלתי מוסמך שהוא הרבה מעבר למידע שעליו אומן מודל הבינה המלאכותית המקורי טרם שוחרר המודל לציבור, עדיין דיקטאצ'אט משתמשת במקביל במספר מודלי בינה מלאכותית שעלולים לייצר מידע שגוי, להזות עובדות  (הזיות), או לשקף טעויות שנובעות מאחזור מהזכרון שגוי, או מהטיות מהאימון שלהם

מאחר ואנחנו למעשה מריצים מערכת על מחשב מקומי, אנחנו קודם כל ותמיד תלוים במגבלת משאבי הזכרון והעיבוד של המערכת כנגזרת ליכולות של כרטיס המסך, הזכרון והמעבד שיש לנו להציע למודל במונחים טכנים של גודל-הקשר-קונקטסט פנוי. זו מגבלה שצריך לקחת בחשבון תמיד, בכל יחידת זמן ובכל פעולה של המערכת ברקע של עבודתה. אז נכון, אמנם דיקטאצ'ט מציגה לפעמים תוצאות מרשימות, ואמנם נעשתה בשלבי הפיתוח המון עבודת מחקר, המון ניסוי וטעיה, ואפילו שהיא כוללת אלגוריתמיקה מאוד מתקדמת ובסיס הקוד של תוכנת המערכת מטמיע רעיונות וקונספטים חדשניים, אבל לאמר שהמערכת חפה מטעויות יהיה ממש לא נכון.

גם אם הרצתי מאות בדיקות לכל רכיב במערכת הזכרון שלה, גם אם התוצאות שקיבלתי אני מדהימות למדי בהתחשב שמדובר במודל בינה קטן יחסית שרץ מקומית, עדיין צריך תמיד לבדוק ולהזהר. וכמובן שבקוד הפתוח של המערכת הזמין להורדה חופשית נתתי לכם גישה מלאה לכל ספרית קבצי הבדיקות והמדדים של המערכת כדי שתוכלו, אם תרצו, לבדוק בעצמכם מה איכות התשובות ויכולת האחזור מהזכרון של דיקטאצ'אט בהרצה על המחשב הספציפי והתצורה שלכם.

אני מניח שעם הצלחת הפרויקט והצטרפותם של גורמים נוספים שיסייעו לי, נוכל במאמץ משותף לשפר את המערכת, ואולי לא ירחק היום שנבנה מודל בינה יעודי וקטן שירוץ במקביל למערכת, כזה שכל תכליתו יהיה לבצע תהליכי מיטוב ולדיציה של תשובות המערכת ושיפור תהליך השליפה מהזכרון.

ולכן: הנחת הבסיס בכל שיחה שלכם עם המערכת, גם בין שיחות, וככלל אצבע מפורש- היא תמיד לבדוק, לאמת ולהיות זהירים.

תמיד אמתו כל מידע קריטי מול מקורות מוסמכים. אל תסתמכו על תוכן שנוצר על ידי בינה מלאכותית כלשהיא וגם לא על דיקטאצט, בכל גירסה שלה, וזאת בין היתר אך לא רק עבור:

- ייעוץ רפואי, אישי, חינוכי, משפטי או פיננסי.
- מערכות או החלטות קריטיות לבטיחות.
- קוד פרודקשן ללא בדיקה יסודית.
